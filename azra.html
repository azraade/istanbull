<!DOCTYPE html>
<html>
<head>
  <title>Azra Dedovic</title>

    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <link rel="stylesheet" type="text/css" href="style.css">
    
</head>
<body>
  <header>
    <h1>
      ISTANBUL
    </h1>
	</a>
	<h2>
		Čarobni grad koji spaja Europu i Aziju 
	</h2>
	<hr>
  </header>
  <main>
  	<h3>
  		Istanbul (Byzantion, Carigrad i Konstantinopol), tri tisuće godina star grad magične ljepote, povijesna je prijestolnica triju velikih carstava – rimskoga (330. – 395.), bizantskoga (395. – 1453.) i otomanskoga (1453. – 1923.). 
  		U trinaestomilijunskom gradu sa siluetom u Europi i vrtovima osvijetljenima bakljama u Aziji, uz zamamne mirise orijentalnih začina i finu tursku kavu, i danas se pričaju legende o potonulom blagu grčkih, bizantskih i turskih brodova koje počiva na dnu morskog rukavca Zlatnog roga.  
  	</h3>
  	<h4>
  		GRAD NAD SVIM GRADOVIMA
  	</h4>
  	<p>
  		Istanbul je nekoć bilo kolonijalno naselje Grka iz Megare iz 667. pr. Krista. Potkraj II. stoljeća rimski car Septimije Sever zaštićuje ga s kopna obrambenim zidom, podiže javne zgrade, hramove i terme. Svjetsku važnost dobiva pod carem Konstatinom Velikim, kada postaje glavni grad Imperija – novi Rim, tj. Konstantinopol – prijestolnica Istočnoga Rimskog Carstva. Vrhunac razvoja doživljava pod carem Justinijanom (527. – 565.), kojega su zbog brojnih kulturnih projekata zvali i „Besani“. Izgradio je monumentalnu crkvu Aju Sofiju, carsku palaču i lučke mostove. S padom Rima i Zapadnoga Rimskog Carstva u 5. stoljeću postao je glavni grad Bizantskog Carstva. To je carstvo imalo grčku kulturu te je postalo središte pravoslavlja, nakon odvajanja od rimske Crkve. Godine 1204. osvajaju ga i pljačkaju križari u Četvrtome križarskom ratu. Nakon duge opsade, 29. svibnja 1453. godine, sultan Mehmed II. Osvajač ušao je u grad, koji je potom postao prijestolnica moćnoga Osmanlijskog Carstva. O nekadašnjoj moći toga grada govore i nazivi koji su mu pripisivani i izvan Carstva, poput „glavnoga grada svijeta” i „grada nad svim gradovima.“ 
  	</p>
  	<img src="https://i.hurimg.com/i/hdn/75/0x0/5ab0ff9ad3806d12540aada2.jpg" alt="Istanbul" class="center">
  	<h4>
  		KEMAL ATATÜRK, OSNIVAČ MODERNE TURSKE 
  	</h4>
  	<p>
  		Na ruševinama Osmanlijskog Carstva Mustafa Kemal zvan Kemal Atatürk nakon oslobodilačkog rata 1923. osniva Republiku Tursku kao modernu europsku državu. Arapsko je pismo zamijenio latiničnim, zabranio je muškarcima nositi fes na glavi, ženama je dao pravo glasa, ukinuo je kalifat, te pretvorio Aju Sofiju u muzej. Za glavni grad Tuske izabrao je Ankaru, a službeno ime dotadašnjega glavnoga grada Konstantiniyye promijenio je u Istanbul.  
  	</p>
  	<h4>
  		PALAČA TOPKAPI
  	</h4>
  	<p>
  		Topkapi Saraj je gotovo 400 godina bio glavnom rezidencijom osmanlijskih sultana. Nekad je bio „grad u malom“ u kojem je živjelo oko 4 000 ljudi. Riječ je o kompleksu koji čini palača s četiri glavna dvorišta. Carska vrata vode do prvog dvorišta u kojem su bili uredi i uprava. U drugo dvorište vode „Vrata pozdrava“, gdje se nalazila carska vijećnica i riznica. 
  		„Vrata čednosti“ vode u treće dvorište, u kojemu je bio harem i unutarnje privatne prostorije sultana. U četvrtom dvorištu, koje gleda na Bospor, bile su privatne prostorije i gradevine za dnevni boravak sultana. Palača je izvanredan primjer osmanlijske arhitekture, a u njoj se nalaze i vrijedni primjerci carskog namještaja, porculana, odjeće, oružja, freski te izlošci nakita i drugih vrijednosti iz osmanlijske riznice (poput ogrtača i mača proroka Muhameda i našeg Hrvojeva misala). Samo najvažnije prostorije otvorene su za javnost, a ostatak čuvaju oružane snage turske vojske. Godine 1985. upisana je na Unescovu listu svjetske baštine u Europi.
  	</p>
  	<img src="https://media.tacdn.com/media/attractions-splice-spp-674x446/06/6b/8d/e9.jpg" alt="Topkapi" class="center">
  	<h4>
  		AJA SOFIJA
  	</h4>
  	<p>
  		Car Justinijan podignuo je Aju Sofiju (grč. Hagia Sophia, Božanska Mudrost) na mjestu starije Konstantinove bazilike, koja je 532. izgorjela.Za 145 tona zlata iz cijelog su carstva dopremani materijali za to remek-djelo čovječanstva koje je gradilo deset tisuća radnika. I dandanas fascinira golema kupola što se uzdiže 54 m uvis kao da lebdi u prostoru. Nitko nije stoljećima mogao shvatiti kako su majstori kasne antike Antemije iz Trala i Izidor iz Mileta uspjeli sagraditi kupolu koju su podupirala četiri gotovo nevidljiva stupa. U toj su se golemoj kršćanskoj crkvi do 15. stoljeća krunili bizantski carevi, a nakon što je Mehmed II. Osvajač 1453. osvojio Konstantinopol, Osmanlije su se molile u crkvi prenamijenjenoj u džamiju idućih gotovo 500 godina. Od 1935. prenamijenjena u muzej, Aja Sofija je upisana u Unescov popis svjetski zaštićene baštine, a posjećuju je milijuni posjetitelja svake godine. 
  	</p>
  	<img src="https://kokludegisim.net/upload/1590743519.jpeg" alt="Aja" class="center">
  	<h4>
  		SINANOVE GRAĐEVINE
  	</h4>
  	<p>
  		Mimar Sinan (roden 1490.) bio je najveći osmanlijski arhitekt u povijesti. Njegovo remek-djelo jest Sulejmanova džamija Istanbulu. Došao je u Istanbul 1511. gdje je postao arhitekt i inženjer. Imao je i vojnu karijeru. Godine 1539. postao je glavni arhitekt Osmanlijskog Carstva, što je ostao sve do smrti, 1588. godine. U brojnim građevinama uspio je ostvariti sintezu monumentalnoga i lirskoga. Gradio je velike džamije u Istanbulu i Jedrenu, džamije Hasseki Hurremo, Šehzade džamiju te slavne džamije sultana Sulejmana i sultana Selima II., džamije Husrev-paše u Alepu, Hasseki Hurrem i mnoge druge.
  	</p>
  	<img src="https://previews.123rf.com/images/rognar/rognar1303/rognar130300210/18464469-mimar-sinan-university-of-fine-arts-in-beyoglu-district-of-istanbul-turkey-view-from-the-bosphorus-s.jpg" alt="Sinan" class="center">
  </main>

</body>
</html>